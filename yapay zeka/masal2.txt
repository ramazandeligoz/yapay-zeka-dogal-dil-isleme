Bir köpek o kadar yaramazmış ki; Evin önünden geçenlere ve çevredeki komşulara sessizce yanaşıp onları korkutur, rahatsız edermiş.

Sonunda, sahibi köpeğin boynuna bir tasma ve tasmanın ucunada bir zil takmış. Böylece, artık insanlara sessizce yanaşıp onları korkutamayacakmış.

Köpek ise bunun bir ödül, kendisi için bir ayrıcalık olduğunu düşünmüş. Sürekli etrafta dolaşıp başını sallıyor ve zili gururla çalıyormuş.

Bir gün, yaramaz köpek zilini çalarak kalabalığın içinde dolaşırken yaşlıca bir köpeğin dikkatini çekmiş:

Neden böyle övünerek dolaşıyorsun? Boynundaki zil övünülecek bir şey değil, herkesin senden uzaklaşması için bir uyarı, bir utanç nedeni.